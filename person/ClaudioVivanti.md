---
title: Claudio Vivanti
layout: person
permalink: /person/ClaudioVivanti
photo_groups:
  - group_name: Ricordi
    group_id: Ricordi
    description: |
      Carissimo [Giorgio](/person/GiorgioMortara), eccoti i ricordi che desideri. La parte riguardante tua Madre presenta delle lacune, dovute in parte alla variabilità della mia memoria, ma anche più alla mancanza d'informazione; ma tu avrai gli elementi per com?rle.

      Con tutto l'afetto.

      #### Ricordi

      Il matrimonio dei miei Genitori Giuglielmo Vivanti e Regina Colorni ebbe origine, credo, da simpatia reciprova approvata dai parenti; le divisi da un balcone comune. L'unione fu felicissima. Mi fu raccontato che, quando mia Madre ebbe la proposta di quel matrimonio, rispose modestamente: Non so se sono degna di lui. Presto nacquero due bambini, io (1859) e Clelia (1862). Ma la felicità fu presto troncata dalla morte repentina di mia Madre. Di Lei serbo solo un vago ricordo (i bimbi di allora erano molto meno vispi di quelli d'oggi); so che era bella quanto buona e che visse in pieno accordo con la Suocera e una vechia Zia, le quali le sopravvìssero, e che ricordo bene. Mio Padre non ci parlò mai di Lei, e noi, anche cresciuti, credemmo di dover rispettare il Suo silenzio e di non toccare una ferita sempre sanguinante. Soltanto quando nacque la mia prima bimba, mio Padre mi disse che avrebbe gradito che nella scelta del nome da imporle si tenesse presente anche quello di Regina; e naturalmente la nosta scadde senz'alto sopra questo nome.

      Mio Padre era profondamente credente e ligio si precetti religiosi, ed era di una estrema scrupolosità di coscienza. Ti darò due esempi.

      Quando, dopo la liberazione di Mantova, fu istituita la Guardia Nazionale, Egli, sebbene quasi qarantenne e tutt'altro che bellicoso, si sottopose al servizio senza lagarsi. Ma quando le nuove leggi istituirono la giuria popolare, Egli si preoccupò moltissimo della responsabilità che imponeva tale ufficio, e mi disse che avrebbe preferito portare il fucile anzichè fare il giurato. Però non fece nessun passo per essere esonerato, e compi il suo dovere con piena coscienza. E una volta che un dibattimento si chiuse in giorno di sabato, Egli credette Suo dovere dare il Suo voto per iscritto, violando la proibizione religiosa di scrivere in giorno di sabato, anzichè compromettere colla Sua astensione la sorte di un accusato. E dire che Egli mi fece fare privatamente le scuole medie, più che altro, per non espormi alla necessità di scrivere in giorno di festa.

      In un epoca che non saprei precisare si dovette riparare la tomba di mia Madre, e mio Padre pregò il dottissimo Rabbino Marco Mortara tuo Nonno di dettare un'iscrizione italiana da aggiugere a quella ebraica già esistente. Ma quando vi trovò la frase "l'inconsolabile marito", volle che l'aggettivo fosse cambiato, perchè -- diceva -- l'inconsolabilità è contraria alla fede in Dio, che fa ogni cosa per il bene. Eppure la Sua vita era stata troncata da quella aventura, ed Egli, rimasto vedovo poco più che trentenne, rimase strettamente fedele alla memoria della Sua Cara perduta, e non trovò altro conforto che nell'affetto per i Suoi figli.

      Mio Padre era laureato in Giurisprudenza, ma non esercitò mai l'avvocatura; aveva un'ottima cultura letteraria e strorica, e conosceva vene, oltre l'ebraico, il francese, il tedesco e l'inglese. Quest'ultima lingua aveva studiato presso un isegnante privato, dove ebbe tra i Suoi compagni don Enrico Tazzoli, il più illustre dei Martiri di Belfiore. Era molto amante della musica, e nella Sua gioventù doveva aver frequentato i teatri d'opera, perchè quando eravamo bambini ci canterellava spesso con buona intonazione le arie delle opere allora più in voga, che la mia sorellina tentava d'imparare e di ripetere; ricordo i suoi terribili acuti nell'aria di Abigaille.

      Era divenuto per eredità comproprietario di una ditta commerciante in coloniali, ma se ne liberò appena gli fu possibile; e così diede più tardi in affitto i Suoi fondi, che prima conduceva in economia. Dopo la Sua sventura non andò più a nessun teatro, tranne qualche volta per accompagnarci quando eravamo bimbi.

      La prima opera a cui assistetti ancora bambino fu il Nabucco, al Teatro Andreani illuminato ad olio. Eravamo ancora sotto l'Austria, e mio Padre mi fece osservare che il Gran Sacerdote, invece di dire "che dia morte allo stranier" diceva "che dia forza allo guerrier". Erano le solite piccinerie del Governo Austriaco, che mutava "libertà" in "lealtà", e "libere aure" in "tepide aure".

      A proposito dell'Austria, ricordo di aver visto più volte i soldati austriaci fare l'esercizio in Piazza Virgiliana; e a questo riguardo si raccontava allora un'anneddoto caratteristico.

      Un caporale austriaco, che faceva far la manovra ai coscritti, comandò loro ripetutamente: **tre passi indietro**, finchè essi si troverono addossati ad un muro. Il caporale ripetè il comando, ma un soldato gli disse: caporale, c'è il muro. E questi rispoe: Indietro ti e muro.

      Sempre così i tedeschi. Ma, tanto nel 1918 che nel 1948, i muri furono più forti di loro. Si correggeranno ora?

      Un'altra volta fummo ambidue condotti ad un teatro diurno di commedia. Ad un certo punto un attore puntò il fucile contro un altro, e la mia sorellina, spaventatissima, si mise a gridare (in dialetto) che si togliesse l'arma a quel malvagio.

      Mio Padre era molto benefico e generoso, ed era pronto a dare il Suo consiglio e la Sua opera ogni volta ne fosse richiesto. Riccordo le lunghe sedute di persone che venivano a domandare il Suo parere per oggetti d'affari o di agricultura; ricordo il Suo lavoro di settimane, e forse di mesi, per rimettere la pace tra Sua suocera ed una Sua cognata; ricordo le Sue lunghe pratiche per riconciliare due coniugi tra i quali era avvenuto un urto fortissimo per ragioni non gravi; ricordo che in casa nostra fu combinato un matrimonio e ne fu abbozzato un altro; e di tanti altri casi simili non ho più memoria esatta.

      Per questo Egli fu sempre amato e stimato da tutti coloro che lo conobbero. Il trasferimento da Mantova a Messina in seguito alla mia nomina a professore di quella Università fu per Lui **impressionante;** ma poi si abituò facilmente al nuovo ambiente, e passava le giornate pregando, leggendo, conversando piacevolamente con i miei colleghi che venivano a casa nostra di sera e che gli dimostravano molta stima, e intrattenendosi coi miei bambini, ai quali insegnava molte cose utili e belle. A messina subì (senza nessun apparato, seduto sopra una sedia nella propria stanza) l'estrazione della cataratta, che riuscì perfettamente, tanto che Egli poté poi sempre uscire da solo, leggere e scrivere con l'unico sussidio indispensabile degli occhiali. A 71 anni fu colpito da polmonite, e dopo pochi giorni di malattia spirò serenamente come un santo, senza soffrire e senza accorgersi della propria fine (1903). L'ing. Schweizer, un ebreo alsaziano, nostro buon amico, volle spontaneamente recitare davanti alla Sua salma le preghiere di rito. Desiderò di essere trasportato a Mantova, dove fu accolto con grandi onori, e con generale rimpianto; ed io ebbi il grande dolore di non poter accompagnarlo per preciso divieto del medico, in causa dello stato della mia salute in quel momento. Dopo varii decennii mi fu riferito che il nome del 'Guglielmo' era ancora ricordato da molti a Mantova con grande venerazione.

      **(transcrição incompleta, continua)**


    photos:
      - path: photos/ClaudioVivanti/Ricordi/RicordiClaudioVivanti1.jpeg
      - path: photos/ClaudioVivanti/Ricordi/RicordiClaudioVivanti2.jpeg
      - path: photos/ClaudioVivanti/Ricordi/RicordiClaudioVivanti3.jpeg
      - path: photos/ClaudioVivanti/Ricordi/RicordiClaudioVivanti4.jpeg
      - path: photos/ClaudioVivanti/Ricordi/RicordiClaudioVivanti5.jpeg
      - path: photos/ClaudioVivanti/Ricordi/RicordiClaudioVivanti6.jpeg
---
